<p align="center"><em>Moneelo wa Tokelo ya Ngwalollo Feela (e theilwego molaong wa United States) goba Tiišetšo ya Pulegelo ya Setšhaba</em></p>


        <p>Motho goba batho bao ba itswalanyago le tokumente ye ("Moneedi" goba "Motiišetši") mo e ka ba o (a) tiišetša gore, go ya kamoo a tsebago ka gona, mošomo wa bongwadi wo o boletšwego wo o bulegetšego setšhaba wa naga yeo mošomo o phatlaladitšwego go yona, goba (b) o neela tokelo ya ngwalollo le ge ele efe yeo baneedi ba e swerego mošomong wa bongwadi wo o boletšwego ka tlase ga ("Mošomo") wo o bulegetšego setšhaba. Go feta moo, motiišetši o neela dikgahlego le ge ele dife tša tokelo ya ngwalollo tšeo a ka bago a di tswalantšhitše le mošomo,  le bakeng sa merero ye, o hlaloswa e le "moneedi" ka mo tlase.</p>


        <p>Motiišetši o gatile megato e kwagalago ya go tiišetša boemo bja tokelo ya ngwalollo ya mošomo wa gagwe. Motiišetši o lemoga gore maiteko a gagwe a mabotse ao a a botago a ka se mo šire go boikarabelo bja gagwe ge eba ge e le gabotse mošomo wo o tiišeditšwego ga wa bulegela setšhaba.</p>


        <p>Moneedi o dira moneelo wo bakeng sa go hola setšhaba ka kakaretšo le go thuša bajabohwa bja Moneedi le bao ba tlago ka morago ga bona. Moneedi o ikemišeditše gore moneelo wa gagwe e be molao wo o ka bonwago wa go tlogelwa ga go ya go ile ga ditokelo ka moka tša gona bjale le tša nakong e tlago ka tlase ga molao wa tokelo ya ngwalollo, go sa šetšwe gore di tiišitšwe ka molao goba di a kgonega, mo Mošomong. Moneedi o kwešiša go tlogelwa mo go bjalo ga ditokelo ka moka go akaretša go tlogelwa ga ditokelo ka moka tša go gapeletša (ka kgoro ya tsheko goba ka tsela e itšego) ditokelo tšeo tša ngwalollo Mošomong.</p>


        <p>Moneedi o lemoga gore, ge o šetše o bulegetše setšhaba, Mošomo o ka tšweletšwa gape, abiwa, fetišetšwa, dirišwa, lokišwa, go aga godimo ga wona, ka bolokologi goba wa bonagatšwa ka tsela e itšego ke le ge e ka ba mang bakeng sa morero le ge ele ofe, wa kgwebo goba e sego wa kgwebo, ka tsela le ge ele efe, go akaretšwa mekgwa yeo e sešogo ya tsebjwa goba go tšweletšwa.</p>