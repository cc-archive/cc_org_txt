<p align="center"><em>Отстъпване само на авторските права (базирано на Американския закон) или сертифициране към Обществения домейн</em></p>

        <p>Лицето или лицата, които притежават права върху произведение, което се разпространява под условията на този документ (наричани от тук нататък „прехвърлител“ или „заявител“): (a) заявява, че доколкото му е известно, произведението е обществено притежание в страната, където е публикувано или (b) прехвърля в обществено притежание правата, които притежава върху творбата (наричана по-надолу „произведението“). Заявителят, от своя страна, прехвърля правата си на автор и поради това е наричан от тук нататък прехвърлител.</p>

        <p> Заявителят следва да предприеме необходимите действия, за гарантира правния статус на произведението. Заявителят разбира, че неговите действия не го освобождават от отговорност в случай, че въпросното произведение не е обществена собственост.</p>

        <p>Прехвърлителят прехвърля правата в полза на обществото като цяло като лишава от тях своите правоприемници. Прехвърлянето е публичен акт на отказ от настоящи и бъдещи права на автор, произтичащи от закон или договор, върху произведението, включително и отказ от правото на да търси удовлетворение по съдебен или друг ред.</p>

        <p>Прехвърлителят съзнава, че веднъж направено обществена собственост, произведението може да се разпространява, предава, променя и използва по всякакъв начин от всеки, включително с цел извличане на печалба и по начин, който не е все още открит.</p>