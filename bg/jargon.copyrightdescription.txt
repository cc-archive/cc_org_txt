Авторски права. Набор от определен брой изключителни права върху произведение, предоставени с цел да се окуражава създаването на нови произведения. Авторското право включва изключителните права за копиране, разпространяване, възпроизвеждане, публично представяне (включително безжично излъчване), извличане на печалба, промяна и създаване на производни произведения. Тези права могат да бъдат прехвърляни на трети лица и подлежат на защита чрез съдебно производство. Авторските права не се прилагат за факти от действителността и идеи, а върху първото материално изражение на тези факти и идеи.